# Primjena statističkih metoda i strojnog učenja u kreditnom riziku
Projekt za kolegij Strojno učenje

U ovom radu implementirano je i uspoređeno pet klasifikatora koristeći statističke metode i metode strojnog učenja. Korišteni su podaci o klijentima banke u Tajvanu. Cilj klasifikatora je što bolje predvidjeti koji klijenti su kreditno rizični, odnosno koji bi mogli dospijeti u status nemogućnosti plaćanja svojih obveza prema banci. Implementirani algoritmi su: logistička regresija, k-najbližih susjeda, naivni Bayes, umjetna neuronska mreža i slučajna šuma. Najbolje rezultate daju umjetna neuronska mreža i logistička regresija, a najlošiji rezultat dao je naivni Bayes.
